---
ID: 37
post_title: Velkommen til Aktiv kommune manualen
author: Arild M. Halvorsen
post_excerpt: ""
layout: page
permalink: http://manual.aktiv-kommune.no/
published: true
post_date: 2017-11-11 12:43:36
---
# Om Aktiv kommune

Aktiv kommune er en bookingløsning som er utviklet i samarbeid mellom Stavanger, Bergen, Fjell og Ålesund kommune. Løsningen er skybasert og håndterer administrasjon av kommunale bygg og anlegg som idrettshaller og kulturlokaler.

Løsningen gir enkel:

* Oversikt til innbyggere om tilgjengelighet og åpningstider og gir mulighet til å søke om leie.

* Informasjon til lag og organisasjoner om anlegg, søknadsprosess og leiemuligheter.

* Administrativt verktøy for utleie (fakturering, avtaler, HMS), med grensesnitt mot kommunens administrative løsninger for arkiv, økonomi og bygg.

* Oversikt over tilgjengelige anlegg og bruksmuligheter (type rom/baner/ utrustning)

## Kort om Aktiv kommune og brukere

Bookingmodulen består av en administrasjonsdel (backend) og en brukerdel (frontend). Frontend er løsningen som sluttbrukerne vil se på hjemmesiden. Fra frontend er det mulighet for å søke på bygg, organisasjon og ressurser. Herfra kan brukere hente informasjon om tilgjengelighet, treningstider, arrangementer. Lagledere og organisasjoner som er gitt tilgang til administrasjon av tildelte tider på de enkelte bygg, kan logge seg inn ved hjelp av Altinn for administrasjon via frontend. Fra frontend kan brukere søke om f.eks. leie av et anlegg. Kommunikasjonen foregår ved hjelp av elektronisk skjema og epost. Administrasjonsdelen (backend) består for det meste av administrasjonsfunksjoner for de ansvarlige i kommunen. Her finnes muligheter for registrering av organisasjoner, bygg, ressurser osv. I tillegg finnes det funksjoner for overføring til eksternt faktureringssystem. Fra denne delen av systemet vil de ansvarlige også kunne sette opp sesonger for et anlegg, dvs. bestemme hvilke dager og klokkeslett et lag/organisasjon får bestille tid i et bygg og hvem som skal ha tilgang til å gjøre dette de enkelte ukedager og tidspunkt. Fra backend vil de ansvarlige også håndtere søknader fra publikum.

## Universell utforming
Vi skal ta hensyn til variasjonen i funksjonsevnene til ulike brukergrupper, inkludert personer med nedsatt funksjonsevne. For å følge regelverk knyttet til *universell utforming* kan du lese mer [her](https://uu.difi.no/krav-og-regelverk/wcag-20-standarden).

## Markdown formateringssyntax
Når denne dokumentasjonen skrives benyttes *Markdown* syntax. Syntax referanse: [GitHub Markdown syntax](https://guides.github.com/pdfs/markdown-cheatsheet-online.pdf).

```
Dette er et eksempel på bruk av Markdown formateringssyntax
```

Markdown syntax benyttes for enklere å kunne benytte denne dokumentasjonen på tvers av andre systemer og plattformer. Du finner mer informasjon og eksempler på bruk [her](http://manual.aktiv-kommune.no/?p=193).

## Målgrupper
Målgruppene for dokumentasjonen er; Innbygger i en kommune, Saksbehandler i en kommune, Systemadministrator for den enkelte kommune og Utvikler. Dokumentasjonen er er derfor delt inn i disse hovedkategoriene:

* Publikum
* Saksbehandler
* Systemadministrator
* Utvikler
* Generelt

## Wordpress
I Wordpress benyttes <em>Innlegg</em> når dokumentasjon skal skrives. I <em>Innlegget</em> kan man så velge hvilke kategori temaet skal knyttes til. Det anbefales å skrive i Tekst-modus (ikke Visuell) da det blir enklere å få kontroll på formatering og bruk av Markdown syntax.

<img class="alignnone size-medium wp-image-62" src="http://manual.aktiv-kommune.no/wp-content/uploads/2017/11/wp_kategorier-300x246.jpg" alt="" width="300" height="246" />

Mer informasjon om hvordan du skriver dokumentasjon i Wordpress finner du [her](http://manual.aktiv-kommune.no/?p=171).

![Alt](http://manual.aktiv-kommune.no/wp-content/uploads/2017/11/github_logo-e1510420098925.png "github")
Denne dokumentasjonen lages som åpen kildekode og vil være tilgjengelig på <a href="https://github.com/eCultura/aktiv-kommune-docs">GitHub</a>. Her vil dokumentasjonen være tilgjengelig til bruk i andre systemer og på andre plattformer.