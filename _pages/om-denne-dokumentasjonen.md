---
ID: 37
post_title: Velkommen til Aktiv kommune manualen
author: Arild M. Halvorsen
post_excerpt: ""
layout: page
permalink: http://manual.aktiv-kommune.no/
published: true
post_date: 2017-11-11 12:43:36
---
# Om Aktiv kommune

Aktiv kommune er en bookingløsning som er utviklet i samarbeid mellom Stavanger, Bergen, Fjell og Ålesund kommune. Løsningen er skybasert og håndterer administrasjon av kommunale bygg og anlegg som idrettshaller og kulturlokaler.

Løsningen tilbyr:

* Mulighet til å søke om leie

* Oversikt over tilgjengelige anlegg og bruksmuligheter

* Administrativt verktøy for utleie (fakturering, avtaler, HMS) med grensesnitt mot kommunens administrative løsninger

## Brukerdel og administrasjonsdel

Bookingløsningen består av en administrasjonsdel (backend) og en brukerdel (frontend).

Frontend er løsningen som sluttbrukerne vil se på hjemmesiden. Fra frontend er det mulighet for å søke på bygg, organisasjon og ressurser. Herfra kan brukere hente informasjon om tilgjengelighet, treningstider, arrangementer. Lagledere og organisasjoner som er gitt tilgang til administrasjon av tildelte tider på de enkelte bygg, kan logge seg inn ved hjelp av Altinn for administrasjon via frontend. Fra frontend kan brukere søke om f.eks. leie av et anlegg. Kommunikasjonen foregår ved hjelp av elektronisk skjema og epost.

Administrasjonsdelen (backend) består for det meste av administrasjonsfunksjoner for de ansvarlige i kommunen. Her finnes muligheter for registrering av organisasjoner, bygg, ressurser osv. I tillegg finnes det funksjoner for overføring til eksternt faktureringssystem. Fra denne delen av systemet vil de ansvarlige også kunne sette opp sesonger for et anlegg, dvs. bestemme hvilke dager og klokkeslett et lag/organisasjon får bestille tid i et bygg og hvem som skal ha tilgang til å gjøre dette de enkelte ukedager og tidspunkt. Fra backend vil de ansvarlige også håndtere søknader fra publikum.

&nbsp;