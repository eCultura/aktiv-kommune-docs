---
ID: 914
post_title: >
  Forstå oppsettet og strukturen til
  Aktiv kommune
author: Marie Aune
post_excerpt: ""
layout: post
permalink: http://manual.aktiv-kommune.no/?p=914
published: true
post_date: 2017-11-10 10:53:36
---
<strong>Oppbygning </strong>

Før Aktiv kommune tas i bruk må det opprettes en del grunndata og da er det viktig at superbruker forstår oppsettet på løsningen. Prosesskart for nødvendige forberdelser en superbruker (og systemadministrator) må gjøre før han/hun kan ta i bruk systemet finner du [her](http://manual.aktiv-kommune.no/wp-content/uploads/2018/01/Aktivkommune-prosesskart-for-nødvendige-forberedelser-for-systemadministrator-før-oppstart-PDF-3.pdf). Under forklares de ulike bookingbegrepene sesong, tildeling, interntildeling og arrangement.

<strong><em>Noen sentrale begreper: </em></strong>
<ul>
 	<li><strong>Sesong</strong>.
En sesong varer gjerne et halvt år og baserer seg på rammetider som gjentas hver uke. Etter at en sesong er opprettet på en ressursgruppe (bygg eller anlegg), lages det en ukeplan med alle rammetider. Denne ukeplanen gjelder ut hele sesongen</li>
 	<li><strong>Tildeling</strong>
Dette er en rammetid gitt til en organisasjon. Organisasjoner kan selv fordele denne tildelingen videre til sine undergrupper. Eksempel: Idrettslaget "Skjalg" får tildelt tid hver tirsdag fra kl. 16 til 22 på en bestemt ressurs (f.eks bane 1 i Stavanger idrettshall). Dette er en <em>tildeling</em></li>
 	<li><strong>Interntildeling</strong>
Mens en tildeling registreres på en (hoved)organisasjon, registreres en interntildeling som regel til en (under)gruppe eller et lag i denne organisasjonen. Eksempel: Representanter fra idrettslaget "Skjalg" interntildeler videre sin tildelte tid (se over) til sine undergrupper; jenter 2003 får tiden fra kl. 16 -18, og gutter 2005 får tiden fra kl. 18 - 20, og juniorene får tiden fra kl. 20-22 på den aktuelle tirsdagen. Av den ene tildelingen har altså "Skjalg" laget tre interntildelinger innad i klubben</li>
 	<li><strong>Arrangement </strong>
Arrangement er enkeltstående hendelse over en eller flere dager. Den kan legges over tildelinger ved behov. Typisk vil et arrangement være enkeltstående konserter, idrettsarrangement, bydager, politiske valg osv. Eksempel: På en bestemt tirsdag, den 13.februar, skal det være landskamp i Stavanger idretthall, og Håndballforbundet søker om å få et arrangement den dagen. Arrangmentet overstyrer tildelingen (og dermed også interntildelingene). Dermed må de tre gruppene i idrettslaget "Skjalg" enten avlyse sine treninger den aktuelle tirsdagen, eller finne alternative steder å trene på.</li>
</ul>
&nbsp;