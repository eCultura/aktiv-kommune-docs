---
ID: 914
post_title: >
  Forstå oppsettet og strukturen til
  Aktivkommune
author: Marie Aune
post_excerpt: ""
layout: post
permalink: http://manual.aktiv-kommune.no/?p=914
published: true
post_date: 2017-11-10 10:53:36
---

## <strong>Oppbygning i AktivKommune og lokale forhold</strong>	 	
Før Aktivkommune tas i bruk må det opprettes en del grunndata. For å kunne gjøre dette på beste måte er det viktig at superbruker/systemadministrator forstår oppsettet i AktivKommune, og evner å tilpasse systemet til de lokale forhold. Med <em>lokale</em>  forhold menes i hovedsak disse områdene:

1) Organisering og administrasjon. Hvordan er din kommune organisert, og hvem har ansvar og oppgaver innen for utleie av kommunale ressurser (bygg, anlegg, utstyr)? Hvem skal være superbruker og hvem skal være saksbehandler?

2) Hvordan er geografien og hvilke ressurser skal leies ut i din kommune? Hvilke områder og bydeler skal vises via AktivKommune, og hvilke ord og benevninger skal brukes? En fotballplass kan ha et offisielt navn, men den kan samtidig på folkemunne gjerne ha ett kallenavn. Hvordan bør da navngivningen da være? Det må lokalkunnskap til for å få dette til på en god måte.

3) Forstå utleieprosessen fra A til Å, sett opp mot muligheter og begresninger i AktivKommune; Hvordan bør utleieprosessen se ut - sett ut i fra de lokale forholdene over? Alt fra vurderingen om og hvordan din kommune skal leie ut en ressurs (A) til sluttrapporter/statistikker tilknyttet leieforholdet (Å). Og ikke minst: Ikke alle prosesser dekkes av AktivKommune. Noen prosesser skjer utenom systemet; for eksempel det årlige tildelingsmøtet der idrettlagene får tildelt tid skjer utenom systemet. Bare resultatene (rammetidene) fra dette tildelingsmøtet blir lagt inn i AktivKommune.


Prosesskart for nødvendige forberedelser en superbruker (og systemadministrator) må gjøre før han/hun kan ta i bruk systemet finner du <a href="http://manual.aktiv-kommune.no/wp-content/uploads/2018/01/Aktivkommune-prosesskart-for-nødvendige-forberedelser-for-systemadministrator-før-oppstart-PDF-3.pdf">her</a>. 

## Eksempler om "beste praksis"
Fra denne siden vil det etter hvert også legges ut eksempler på "beste praksis", og på forklaringer om oppsett og bruk av AktivKommune. Disse er i skrivende stund ikke ferdig. 

Hva som er beste praksis vil variere noe fra kommune til kommune, en storby vil ha et annet oppsett og bruk av AktivKommune sett i forhold til en mindre kommune. Systemet er tilpasset de fleste behov og forhold for en kommune - uansett størrelse.

## Sentrale bookingbegreper
Under forklares bookingbegrepene sesong, rammetid, tildeling, interntildeling og arrangement.	 	

<strong><em>Noen sentrale begreper i AktivKommune er: </em></strong>
<ul>
<li><strong>Sesonger og rammetider</strong>
En <em>sesong </em> er i Aktivkommune en bestemt tidsperiode som er avgrenset av en startdato og en sluttdato, mens <em>rammetid </em> er avgrenset av et fra og til klokkeslett for hver av de syv ukedagene. En sesong varer ofte et halvt år og inneholder ukentlige rammetider. Etter at en sesong er opprettet på en ressursgruppe (det vil si et bygg eller et anlegg), lages det en ukeplan med alle rammetider (det vil si den tiden som utleie kan skje). Denne ukeplanen gjelder ut hele sesongen. 
Eksempel:En vårsesong for ressursgruppen/bygget Stavanger idrettshall kan for eksempel vare fra 1.januar 2018 til 30.juni 2018, og rammetiden  kan settes fra kl. 08.00 til kl. 22.00 alle hverdager, og kl.13.00- 20.00 lørdager og søndager.</li>


<li><strong>Tildeling</strong>
En <em>tildeling </em>er en avgrenset tid gitt til en organisasjon. Organisasjonen kan selv fordele denne tildelingen videre til sine undergrupper. 
Eksempel: Idrettslaget "Skjalg" får tildelt tid hver tirsdag fra kl. 16 til 22 (vårsesongen 2019) på en bestemt ressurs (f.eks. bane 1 i Stavanger idrettshall). Dette er en <em>tildeling.</em>
</li>


<li><strong>Interntildeling</strong>
Mens en tildeling registreres på en (hoved)organisasjon, registreres en <em>interntildeling </em> som regel til en (under)gruppe eller et lag i denne organisasjonen. 
Eksempel: Representanter fra idrettslaget "Skjalg" interntildeler videre sin tildelte tid (se over) videre til sine undergrupper; jenter 2003 får tiden fra kl. 16 -18, og gutter 2005 får tiden fra kl. 18 - 20, og juniorene får tiden fra kl. 20-22 på den aktuelle tirsdagen. Av den ene tildelingen har altså "Skjalg" laget tre interntildelinger innad i klubben.
</li>


<li><strong>Arrangement </strong>
Et <em>arrangement </em> er enkeltstående hendelse over en eller flere dager. Et arrangement kan i systemet legges over tildelinger ved behov. Typisk vil et arrangement være enkeltstående konserter, idrettsarrangement, bydager, politiske valg osv. 
Eksempel: På en bestemt tirsdag, den 13.februar, skal det være landskamp i Stavanger idrettshall, og Håndballforbundet søker om å få et arrangement den dagen. Arrangementet overstyrer tildelingen (og dermed også interntildelingene). Dermed må de tre gruppene i idrettslaget "Skjalg" enten avlyse sine treninger den aktuelle tirsdagen, eller finne alternative steder å trene på.</li>

</ul>
&nbsp;