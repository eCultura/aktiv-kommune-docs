---
ID: 85
post_title: >
  Hvordan bestiller jeg et utleieobjekt
  (lokale, anlegg eller utstyr)?
author: Arild M. Halvorsen
post_excerpt: ""
layout: post
permalink: http://manual.aktiv-kommune.no/arkiv/85
published: true
post_date: 2017-11-11 16:33:19
---
For å bestille leietid på en ressurs/utleieobjekt (et lokale, et anlegg eller utstyr), må du gjennom følgende steg:

Steg | Aktivitet
---------|-------------------------------------
1. |Finn aktuell ressurs/utleieobjekt
2. |Finn aktuelt leietidspunkt (ledig eller ikke ledig)
3. |Fyll ut søknad
4. |Motta bekreftelse på søknad
5. |Eventuell korrigering av søknad
6. |Om status for søknaden

Mer om de ulike stegene her:
## 1. Finn aktuell ressurs/utleieobjekt
Når du ønsker å leie et lokale, anlegg eller utstyr, så går du til nettsiden for AktivKommune i din kommune. 

Hvis du vet navnet på ressursen (det vil si et lokale, et anlegg eller utstyr) du ønsker å leie, så kan du skrive navnet på ressursen i frisøkfeltet. Når du har skrevet det du ønsker, trykker du på *enter* eller klikker på 
![forstørrelsesglass](http://manual.aktiv-kommune.no/wp-content/uploads/2018/01/forstorrelsesglass.png)

Ønsker du et mer filtrert søk (avansert søk), klikker du på 
![Avansert søk](http://manual.aktiv-kommune.no/wp-content/uploads/2018/01/avansertsok.png) 

Ved avansert søke har du mulighet til å spesifisere søket ditt eller filtrere treffene du har fått i frisøket. 
Når du har haket av for det du ønsker, klikker du på
           ![oppdater resultat](http://manual.aktiv-kommune.no/wp-content/uploads/2017/12/Oppdaterresultat.png) 

I begge tilfeller vil søkeresultat som matcher søkekriteriene dukke opp under søkefeltet.
Etter å ha funnet aktuell(e) ressurs(er), så får du opp et nytt skjermbilde som gir informasjon om det den ressursen/det utleieobjektet du klikket på.
 
## 2. Finn aktuelt leietidspunkt
Ønsker du å se ledig tid/hva som skjer på den aktuelle ressursen, så klikker du på 
   ![ressurskalender](http://manual.aktiv-kommune.no/wp-content/uploads/2018/03/ressurskalender1.png)

eller
   ![Kalender](http://manual.aktiv-kommune.no/wp-content/uploads/2018/01/kalender.png) 

avhengig av hvilket bilde du er inni. 

I det nye skjermbildet vil en kalender vise når ressursen/lokalet er booket av andre eller når det er ledig. 

Ønsker du å leie ressursen eller lokalet gjøres dette ved å klikke på ønsket dag og tid i kalenderen, eller ved å klikke på 
![ny søknad](http://manual.aktiv-kommune.no/wp-content/uploads/2018/01/nysoknad.png) 
oppe i venstre hjørne. 

Du vil kunne søke på tid som alt er "opptatt", og saksbehandler vil likevel kunne tildele den tiden du ønsker <em>gitt at </em> kommunen ønsker å prioritere din aktivitet/ditt arrangement spesielt. Hva som skal prioriteres vil variere fra kommune til kommune, men som regel vil aktiviteter tilknyttet barn og unge ha fortrinn.

Du vil så sendt til et nytt skjermbilde for selve søknaden og må fylle ut nødvendig informasjon: 

## 3. Fyll ut informasjon søknaden
I søknadsskjemaet er det en rekke opplysninger som må fylles ut. De felt som er <em>obligatoriske </em>å fylle ut er merket med en <strong>stjerne (*)</strong>

Feltnavn| Forklaring/ Aksjon
--------------------------------------------------|------------------------------------------------
**(*) Hvorfor?** |Informasjon om aktiviteten/arrangementet. Velg fra nedtrekksmenyen. Legg inn navn på aktivitet/arrangement slik det skal vises i kalenderen. Gi så en kort beskrivelse av aktiviteten/arrangementet. 
**(*) Hvor mange?** |Oppgi forventet eller estimert antall deltakere. 
**(*) Hvor?** |Velg bygg/anlegg for aktiviteten/arrangementet og tilhørende ressurser du ønsker å leie. 
**(*) Når?** |Velg dato og klokkeslett for gjeldende leieperiode. Du kan legge til flere datoer ved å klikke på *Legg til dato* . Alternativt kan du skrive i kommentarfeltet at du ønsker å leie/låne ressursen f.eks. tirsdager hver andre uke  fra kl. 18 til 21.
**(*) Hvem?** |Kryss av for hvilken hovedmålgruppe aktiviteten/arrangementet er rettet mot. 
**(*) Kontaktinformasjon** |Oppgi kontaktinformasjonen til bestillingsansvarlig.
**(*) Ansvarlig søker/ Fakturainformasjon** |Velg fødselsnummer eller organisasjonsnummer fra nedtrekksmenyen. Skriv inn fødselsnummer/organisasjonsnummer. Skriv også inn fakturaadresse. 
**(*) Juridiske betingelser** |Du må akseptere de juridiske betingelsene for å få lov til å leie. 
**Vedlegg** |Har du behov for å legge ved vedlegg/filer (et dokument, bilde) kan dette gjøres her.

<style>
table, th, td {
    border: 1px solid black;
    border-collapse: collapse;

}
td {padding: 10px;}

</style>

Når søknaden er ferdig utfylt, sender du den ved å klikke på 
![send](http://manual.aktiv-kommune.no/wp-content/uploads/2018/01/sendfrontend.png) 

## 4. Bekreftelse på mottatt søknad
Du vil så få et nytt skjermbilde med oppsummering av søknaden din. Øverst vil en tekst med grønn bakgrunn fortelle hva som skjer med søknaden.

Du får også tilsendt en e-post som bekrefter at søknaden er sendt/mottatt, og hvor det ligger en lenke som du kan følge søknadsprosessen din via. I noen få tilfeller kan det hende at denne e-posten havner i "Spam"-mappen på din e-postkonto. Så om du ikke finner e-posten i "Innboksen", så  kan du lete i "Spam"-mappen.

## 5. Eventuell korrigering på søknad
Skulle du ønske å endre på eller komme med tilleggs-opplysninger som du har gitt i søknaden, eller søke om et annet tidspunkt, så kan du klikke på lenken som ligger i e-post-svaret du fikk. 
Ved å skrive inn tekst i <strong>"Legg til en kommentar"</strong> , og 
deretter trykke på "<strong>Legg til kommentar</strong>", 
så sender du de nye og oppdaterte opplysningene til saksbehandler. 

Se også avsnittet: [kanseller søknad](http://manual.aktiv-kommune.no/?p=958) for hvordan du kansellerer søknaden (eller avbestiller eller avlyser bookingen om den alt har blitt godkjent av saksbehandler)

## 6. Om status for søknaden
Søknaden din vil normalt ha en av de følgende statuser;
* "Ny"
* "Under behandling"
* "Godkjent" eller "Avslått"

Du vil kunne følge status til søknaden ved å trykke på lenken til søknaden som er oppgitt i en av e-postene du har fått i forbindelse med søknadsprosessen.

Du vil få en egen melding via e-post når søknaden blir "<strong>Godkjent</strong>" eller "<strong>Avslått</strong>". Det nytter ikke å svare på e-postene du får fra systemet, men du kan sende meldinger til saksbehandler via systemet, se punkt 5 over.