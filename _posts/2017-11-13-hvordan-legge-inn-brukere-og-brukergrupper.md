---
ID: 267
post_title: >
  Hvordan opprette/endre/inaktivere
  brukere og brukergrupper?
author: Arild M. Halvorsen
post_excerpt: ""
layout: post
permalink: http://manual.aktiv-kommune.no/?p=267
published: true
post_date: 2017-11-13 10:28:21
---
Enten man er administrator, saksbehandler eller begge, må man ha tilgang til systemet for å kunne oppdatere, endre informasjon om bygg/anlegg samt behandle mottatte søknader.  

## Bruker

For å opprette ny eller endre eksisterende brukerer går du til

ADMINISTRASJON => ADMIN => ADMINISTRERE BRUKERE 

Skjermbildet ser da slik ut: 
![administrere brukere](http://manual.aktiv-kommune.no/wp-content/uploads/2018/02/brukereogbrukergrupper.png)

Her kan du vise, endre eller gjøre eksisterende brukere inaktiv. 

For å legge til ny bruker klikker du på
![legg til](http://manual.aktiv-kommune.no/wp-content/uploads/2017/12/leggtil.png)

### Fyll ut informasjonen om brukeren under fanen brukerdata:
**Brukernavn:** Brukernavnet som brukeren logger seg inn med. Vi anbefaler at organisasjoner og privatpersoner bruker e-post adressen som brukernavn.
**Fornavn:** Fornavn på brukeren.
**Etternavn:** Etternavn på brukeren.
**Passord:** Passord brukerens skal bruke når han/hun logger inn på siden.
**Skriv inn passord igjen:** Gjenta passord.
**Kontakt:**
**Kan bytte passord:** Hak vekk om bruker ikke selv skal kunne bytte passord.
**Anonym bruker(vises ikke i sesjonslisten):** Hak av om bruker skal være anonym. 
**Utløpsdato:** Når brukeren ikke lengre skal ha tilgang. Denne er satt til aldri som standard. 
**Kvote:** Kvote for hvor store filer brukeren kan laste opp. 

Under fanen *Grupper* haker du av for hvilke grupper brukeren skal tilhøre. 
Under fanen *Applikasjoner* gir du tilgang til moduer og definerer hvorvidt brukeren skal ha tilgang som administrator eller bruker. 
> For å tilordne normal tilgang til en *Saksbehandler* haker du av for *Admin* ved *Booking*

Når du har fylt inn den informasjonen som skal inn, klikker du på 
![lagre2](http://manual.aktiv-kommune.no/wp-content/uploads/2017/12/lagre2.png)

Brukeren er da lagt til og du må klikke på *Avbryt* for å komme ut av skjermbildet. 

## Inaktivering av bruker

Brukere skal ikke slettes, men settes som inaktiv om de ikke lengre skal ha tilgang til systemet. For å gjøre dette går du til 

ADMINISTRASJON => ADMIN => ADMINISTRERE BRUKERE 

Så klikker du på *Rediger* for den aktuelle brukeren. På det nye skjermbildet haker du vekk for *Bruker er aktiv* og klikker på 
![lagre2](http://manual.aktiv-kommune.no/wp-content/uploads/2017/12/lagre2.png)

Brukeren er da inaktiv og har ikke lengre tilgang til systemet.

## Brukergrupper

I stedet for å gi enkelttilganger under *Applikasjoner* så kan man definere egne tilganger på gruppenivå under: 

ADMINISTRASJON => ADMIN => ADMINISTRERE GRUPPER.


Nete steg er [å opprette en kommune eller bydeler.](https://manual.aktiv-kommune.no/?p=291)