---
ID: 281
post_title: Endre innstillinger
author: Arild M. Halvorsen
post_excerpt: ""
layout: post
permalink: http://manual.aktiv-kommune.no/?p=281
published: true
post_date: 2017-11-14 10:31:59
---
Det er mulig å sette opp en del innstillinger om [språk](https://manual.aktiv-kommune.no/?p=340), felter osv i Aktiv kommune.

# Kort om noen innstillinger for Aktiv kommune

ADMINISTRASJON =&gt; BOOKING =&gt; KONFIGURASJON

Her settes det opp ulike innstillinger for Aktiv kommune som adresse for host og hvilken avsender epost fra systemet skal ha. Ofte vil en slik avsenderadresse ha navn på system og f.eks. teksten «noreply»
eller lignende. I konfigurasjonen legges det lenke til hvor logo med kommunevåpen ligger. Ved å lenke til kommunevåpen vil det vises oppe til venstre i forsiden på bookingmodulen.

I løsningen er det mulig å legge inn bilder f.eks. for de ulike haller og ressurser. Dersom det legges inn høytoppløselige bilder kan dette gå utover hastigheten på visningen i frontend. For å unngå
problemer med omskalering av bilder i nettleser brukes et verktøy kalt Magic. Dette verktøyet skalerer bilder ved opplasting i løsningen ut fra verdier som er lagt inn under «Image maxhight/width» under konfigurasjon. Default verdi er 300x300.

&nbsp;

# Endre oppsett for søknader

Det er også mulig å endre oppsettet for søknader. For å gjøre dette går du til:

BOOKING =&gt; INNSTILLINGER =&gt; SØKNADS OPPSETT

Skjermbildet ser da slik ut:
![skjermbildet søknadsoppsett](http://manual.aktiv-kommune.no/wp-content/uploads/2018/02/soknadsoppsett.png)

Endringene som gjøres her påvirker hjelpeteksten på søknaden i frontend.

Det er lagt inn standardiserte tekster, men du kan gjøre de endringene du ønsker å utføre.

## Fyll ut feltene for oppsettet for søknader:
**Ny søknad:** Denne teksten kommer i toppen av starten på søknaden i frontend.
**Aktiviteter:** Denne teksten kommer under hvorfor og over nedtrekksmenyen hvor man velger aktiviterer man skal utføre.
**Informasjon om aktiviteten/arrangementet:** Denne teksten hører til feltet hvor man gir mer informasjon om aktiviteten man skal utføre.
**Ekstra informasjon på arrangement:** Teksten hører til feltet hvor man kan opplyse om spesielle behov i forbindelse med arrangementet.
**Hvor mange?** Teksten hører til den delen av søknaden hvor man må oppgi hvor mange som kommer på arrangementet.
**Hvor?** Teksten kommer i forbindelse med at man må velge bygg og ressurser som tilhører bygget som man ønsker å leie.
**Når?** Teksten kommer i forbindelse med at man velger dato og klokkeslett for leieperioden.
**Hvem?** Teksten kommer i forbindelse med at man skal krysse av for målgruppen for arrangementet.
**Kontaktinformasjon:** Teksten kommer i forbindelse ved at søker skal oppgi kontaktinformasjonen sin.
**Ansvarlig søker/Fakturainformasjon 1:** Teksten kommer i forbindelse med at søker må oppgi fødselsnummer/organisasjonsnummer for fakturainformasjon.
**Ansvarlig søker/Fakturainformasjon 2:** Teksten kommer i forbindelse med at søker må oppgi fødselsnummer/organisasjonsnummer for fakturainformasjon. Denne teksten kommer etter nedtrekksmenyen.
**Juridiske vilkår 1:** Teksten kommer i forbindelse med de juridiske vilkårene, over hvor du haker av for at du har akseptert vilkårene.
**Juridiske vilkår 2:** Teksten kommer i forbindelse med de juridiske vilkårene, under hvor du haker av for at du har akseptert vilkårene.

Når du er ferdig klikker du på
![Lagre] (http://manual.aktiv-kommune.no/wp-content/uploads/2017/12/lagre.png)

Neste steg? Har du behov for å opprette andre kommuner eller bydeler går du [hit](https://manual.aktiv-kommune.no/?p=291).