---
ID: 298
post_title: Hvordan behandle innkomne søknader?
author: Arild M. Halvorsen
post_excerpt: ""
layout: post
permalink: http://manual.aktiv-kommune.no/?p=298
published: true
post_date: 2017-11-15 12:29:50
---
# Søknadsbehandling
Saksbehandlere må daglig inn i Aktivkommune for å sjekke om det har kommet inn søknader om å leie de respektive bygg/anlegg vedkommende har ansvar for. 

Nye søknader finner du ved å gå til:

BOOKING => SØKNADER

Skjermbildet ser da slik ut:
![skjermbilde søknader](http://manual.aktiv-kommune.no/wp-content/uploads/2017/12/Skjermbildesoknader.png)

Under filter kan du velge status, bygg/anlegg og aktiviteter. Status skal stå som ny. Så kan du velge bygg/anlegg du vil se søknader for. Du kan også filtrere etter aktiviteter i forhold til bygg/anlegg og/eller status. 

For å starte saksbehandling klikker du på søknaden, og så klikker du på
![Bli saksbehandler](http://manual.aktiv-kommune.no/wp-content/uploads/2017/12/blisaksbehandler.png) på toppen av skjermbildet.
Dette vil sende deg ned til bunnen av siden hvor du må klikke på
![bli saksbehandler knapp](http://manual.aktiv-kommune.no/wp-content/uploads/2017/12/blisaksbehandlerknapp.png)
Du er nødt til å bli saksbehandler for å kunne godkjenne eller behandle søknaden. Når man er blitt saksbehandler kan man tildele passende ressurser for leieforholdet og sette leiepris. 

Det er flere måter å tildele ressurser på (se beskrivelse under Ressurser og Aktiviteter nedenfor). 

Når vi er blitt saksbehandler kan vi i bunnen av det nye bildet umiddelbart avslå en søknad uten å gjøre noe først. 

Skal du derimot godkjenne en søknad, må du utføre noen handlinger.
Det første som må til er at du under *Når?* må velge om søknaden skal være en tildeling eller et arrangement (se forklaring under Ressurser nedenfor). Valget ditt her sender deg til et nytt skjermbilde som ber om mer informasjon rettet mot velget ditt. Når denne informasjonen er fylt ut vil man kunne klikke:
![Godkjenn](http://manual.aktiv-kommune.no/wp-content/uploads/2018/01/godkjenn.png) som lagrer endringene du har gjort og sender deg tilbake til søknaden,
![tilbake](http://manual.aktiv-kommune.no/wp-content/uploads/2018/01/tilbake.png) som tar deg tilbake til søknaden, eller
![avbryt](http://manual.aktiv-kommune.no/wp-content/uploads/2017/12/avbryt.png) som avbryter prosessen og tar deg tilbake til hovedsiden for arrangementer eller tildelinger.

Før en søknadsbehandlig ferdigstilles må saksbehandler sjekke at følgende punkter er ivaretatt: 
**Sjekkliste:**
1. Det må være ledige ressurser i kalenderen i Aktivkommune.
2. Søkerens organisasjonsnummer/fødselsnummer(11 siffer)/ressursnummer må være registrert i Agresso. Dersom dette ikke er tilfelle må du opprette kunde-id for søker ved å fylle ut [følgende skjema](https://allmenningen.bergen.kommune.no/styrende-dokumenter/BKDOK-2011-00886). Skjemaet sendes deretter på mail til Agressokunde: agresso.kunde@bergen.kommune.no . Du trenger ikke vente på bekreftelse for å kunne fortsette saksbehandlingen. 
Obs! Hvis søker er intern (ansatt i kommunen) skal han/hun oppgi ressursnummeret sitt. 
3. Du må se at søker får nødvendig og praktisk informasjon vedrørende leieforholdet. Dette gjøres ved å registrere informasjon i feltet "Legg til kommentar".
4. Pris skal være i henhold til prisliste og målgruppe. Om saksbehandler avviker fra prislisten og legger inn ny pris, skal det begrunnes i systemer for å sikre dokumentasjon. Dette gjøres ved å fjerne "0" som pris. Da vil feltet "Kommentar til ny pris" dukke opp. 

Når dette er gjort kan søknad godkjennes. Dersom søknaden ikke skal godkjennes (søker har ombestemt seg/saksbehandler mener at søker ikke tilfredstiller kravene til å leie) må saksbehandler avvise søknaden. Dette gjøres ved å gå inn i selve søknaden og avslå den. Se egen veiledning for [Hvordan avslå en en søknad.](https://manual.aktiv-kommune.no/?p=300) 


## Ressurser

Laveste nivå er «Ressurser»
Ressurser kan bookes etter følgende prioritet:
-- Tildeling (allocation)
-- Interntildeling
-- Arrangement (event)

Forklaring:
Tildeling er laveste nivå – og kan for eksempel gis til et idrettslag for en sesong.
- vises som opptatt i kalenderen
- kan ikke dobbelbookes.

Interntildeling legges oppå Tildelingen – og gjelder for eksempel en gruppe innenfor idrettslaget som har fått tildelingen.
- vises fortsatt som opptatt, men nå med eier av tildelingen som «bruker».
- kan ikke dobbelbookes.

Arrangement kan legges over en tildeling/booking – og vil «vinne» plassen i kalenderen

Ressurser kan organiseres i ressurs-pooler.
Eksempelvis:
Haller, baner, kontorer er organisert i «bygg/anlegg»
En ressurs kan teoretisk inngå i flere ressurs-pooler.

## Aktiviteter
Ressursene er knyttet til Aktiviteter.
Aktiviteter er organisert hierarkisk med topp-nivåer som f.eks «Idrett», «Kultur», osv
Hvert toppnivå kan ha en videre forgrening av underkategorier.
Ressursene kan knyttes til flere toppnivåer – og ha ulike egenskaper pr toppnivå.
Målgrupper og deltakerstatistikk er også i søknaden differensiert pr toppnivå.
Kalender

Kalenderen vises pr ressurs, og kan vises i to nivåer:
1) pr ressurs
- Når en viser kalender for en ressurs, vil det fremgå hva som er ledig tid.
2) pr ressurs-pool («Bygg/Anlegg»)
- vises bare for ressurser som har innslag i kalenderen.
-- ledig tid vises for ressurser som også er «opptatt» innenfor tidsrammen i kalenderen
-- ressurser som er helt ledig, vises ikke på dette nivået.