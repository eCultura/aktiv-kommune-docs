---
ID: 991
post_title: Hvordan opprette en tildeling?
author: Linn Jensen
post_excerpt: ""
layout: post
permalink: http://manual.aktiv-kommune.no/?p=991
published: true
post_date: 2017-11-15 12:31:30
---
I systemet opererer vi med begrepet «Sesonger» for tildelinger som er like fra uke til uke. Det opprettes en sesong for hvert bygg, f.eks. vår eller høst. Kommunen gir rammer for når en organisasjon skal disponere en eller flere ressurser i et bygg/anlegg, og legger inn tildelinger til organisasjonene på de aktuelle tidspunktene.

Systemet fungerer i sin enkleste form ved at man oppretter en plan for en uke for hallen og kopierer så denne ukeplanen utover en gitt periode.

Velg «ny sesong» og angi et navn for sesongen. Vi anbefaler at navnet på sesongen også inneholder navn på bygget det opprettes sesong på, f.eks. «Slåtthaughallen vår 2010». Angi hvilke ressurser som skal være med i sesongen du oppretter. (Det er fullt mulig å lage en sesong for en ressurs i et bygg og en annen sesong for en annen ressurs i samme bygg dersom det skulle være behov for dette).

Angi fra/til perioden som sesongen skal opprettes for.

Velg så «Lagre»

Du kommer inn i et nytt bildet hvor du enten kan «redigere», legge inn «rammetid» eller se på «ukeplan».

** bilde **

Velg «rammetid»

Du kommer inn i dette bildet for vedlikehold av rammetid for anlegget og ressursene du har valgt:

** bilde **

Legg inn rammetidene og når du er ferdig velg «Gå tilbake til sesong».

Fra sesongbildet kan du velge «Ukeplan»

Velg her «Ny tildeling»

Her angir du en organisasjon du ønsker å tildele tid til ressursene i bygget/anlegget. Merk at du her også kan legge på en pris. Denne prisen blir pr tildeling og overføres til faktureringssystem ved endt leie. Det er i mange tilfeller vanlig å ikke angi noe på pris.

Angi data som f.eks. vist i eksemplet under og trykk «Lagre»:

** bilde **

Det opprettes tildelinger til organisasjonen i kalender:

** bilde **

Gjenta «ny tildeling» på samme eller andre organisasjoner som skal disponere bygget/anlegget til du har en repeterbar ukeplan.

Når du er fornøyd med planen velger du «Kopier til kalender»

Du kommer inn i et nytt bilde

Her finnes det mulighet for å velge interval for at planen skal kjøres hver uke, hver annen eller hver tredje uke. I eksemplet har vi valgt hver uke.

Klikk «Forhåndsvisning»

Det genereres nå forlag til hvilke tildelinger som lages.

Dersom dette ser greit ut velger du «Lagre». Ukekalender for bygg/anlegg med ressurser opprettes med tildelinger over angitt periode. Det er fullt mulig å gjøre operasjonen i flere omganger, dvs. gå tilbake til ukeplan og legge inn flere tildelinger på ledige dager og gjenta prosessen.

Hvis du nå går inn fra frontend, vil disse tildelingene vise i kalender for bygget og ressursene.

<em>Dersom du ikke ønsker de skal vise i frontend umiddelbart, kan du på sesongen sette denne til «inaktiv» og sette den til «aktiv» senere.</em>

TIPS: Det er forskjell på om dere oppretter en tildeling for èn eller flere ressurser. Opprettes det en tildeling som gjelder for bare en ressurs vil denne være uavhengig av andre ressurser ved en evt senere sletting/avbestilling. Opprettes en tildeling som inneholder to eller flere ressurser vil disse henge sammen og ikke kunne slettes uavhengig av hverandre.