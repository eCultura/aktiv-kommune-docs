---
ID: 502
post_title: Hvordan opprette en sesong og rammetid?
author: Marie Aune
post_excerpt: ""
layout: post
permalink: http://manual.aktiv-kommune.no/?p=502
published: true
post_date: 2017-12-02 12:01:51
---
Filmen viser i korte trekk hvordan du oppretter en sesong og rammetid. For mer utdypet informasjon les teksten under.
http://manual.aktiv-kommune.no/wp-content/uploads/2018/01/Sesong-og-rammetid.mp4

Til et utleieobjekt (en ressurs) må det defineres/knyttes til en sesong. En sesong er et gitt tidsrom som utleieobjektet/ressursen kan leies eller lånes ut. Det opprettes en sesong for hver ressursgruppe (bygg/anlegg), og sesongene varierer derfor fra ressursgruppe til ressursgruppe.

>En sesong har gjerne ulik oppstart og varighet. Det er opp til kommunen selv å definere hva som er mest hensiktsmessig. Vanligvis vil sesonger for romressurser/inneressurser følge skoleåret (vår og høst-sesong), mens uteanlegg ofte følger årstidene (vinter- og sommersesong). Men kommunen står fritt i å definere lenge og varighet.
.

>Tips: Sesonger avgjøre når et utleieobjekt kan leies ut. For noen utleieobjekter er det kanskje ikke aktuelt å leie ut enkeltdager (f.eks. offentlige høytidsdager/helligdager) eller i perioder (ferier/oppussing). Trikset er da å definere sesongen på ordinært vis, og at du før <em>publisering </em> (se under) av sesongen legger inn en rekke arrangementer som du kaller for "Stengt på grunn av ..oppgi årsak.."). Det vil dermed bli synlig i kalenderen at utleieobjektet ikke kan leies i aktuell periode.

For å opprette en sesong velger du kommandoen:

<strong>BOOKING => BYGG/ANLEGG => SESONGER </strong>

Skjermbildet ser da slik ut:
![skjermbilde sesonger](http://manual.aktiv-kommune.no/wp-content/uploads/2017/12/skjermbildesesonger.png)

For å opprette ny sesong klikker du på 
![ny](http://manual.aktiv-kommune.no/wp-content/uploads/2017/12/NY.png)


### Fyll ut informasjonen om sesong:

Feltnavn|   Aksjon / Forklaring
--------------------------|--------------------------------------------------
**Navn:** |Navn på sesong. (for eksempel "Vår 2019 og kanskje også navnet på ressursgruppen" eller "Vinter 2018/19 og kanskje også navnet på ressursgruppe")
**Bygg/anlegg:** |Navn på ressursgruppe (bygg/anlegg) som sesongen tilhører.
**Saksbehandler:** |Navn på saksbehandler.
**Ressurser:** |Hak av de utleieobjekter/ressursene du skal knytte til sesongen. Utleieobjektene du kan velge kommer opp når du har valgt bygg/anlegg.
**Status:** |Velg fra nedtrekksmenyen hvilken status sesongen skal ha. Status "Planlegging" er når du ikke er klar for at den skal være synlig for booking. Velg status "Publisert" når sesongen skal bli synlig i frontend og kan bookes av innbyggere/lag/organisasjoner. Sesongen blir arkivert er når du setter sesongen inaktiv. 
**Fra:** |Sesong er gyldig fra (dato).
**Til:** |Sesong er gyldig til (dato). 


Når du er ferdig klikker du på 
![lagre](http://manual.aktiv-kommune.no/wp-content/uploads/2017/12/lagre.png)

Etter en sesong er opprettet, må man legge til rammetid ved å klikke på 
![rammetid](http://manual.aktiv-kommune.no/wp-content/uploads/2017/12/skjermbilderammetid.png) 

# Rammetid

Rammetid må legges til på sesongen da rammetiden er med på å definere sesongen. 
Du kan også legge til rammetid ved å velge kommandoen:

<strong>BOOKING => BYGG/ANLEGG => SESONGER</strong>. 

Ved å klikke på navnet på sesongen som du ønsker å legge til rammetid på, så får du opp et nytt skjermbilde hvor du har muligheten til å klikke på 
![rammetid](http://manual.aktiv-kommune.no/wp-content/uploads/2017/12/skjermbilderammetid.png) 

### Fyll ut informasjonen om rammetid: 

Feltnavn | Aksjon/ Forklaring
------------------|---------------------------------------------
**Ukedag:** |Velg ukedag du skal registrere fra nedfallsmenyen.
**Fra:** |Klokkeslettet ressursen skal være tilgjelgelig fra på valgt dag.
**Til:** |Klokkeslettet ressursen skal være tilgjengelig til på valgt dag. 

Når du er ferdig, klikker du på 
![legg til](http://manual.aktiv-kommune.no/wp-content/uploads/2017/12/leggtil.png)


Rammetiden du la inn vil da bli synlig på skjermbildet. Du kan velge å slette den om du har lagt inn feil dag eller tidsrom. Du kan også fortsette å registrere andre dager og tider ressursen skal være tilgjengelig. Endringer lagres automatisk når det er lagt til rammetider eller når du har slettet rammetider.