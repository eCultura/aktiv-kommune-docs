---
ID: 571
post_title: Hvordan klargjøre fakturagrunnlag?
author: Ragnar Buset
post_excerpt: ""
layout: post
permalink: http://manual.aktiv-kommune.no/?p=571
published: true
post_date: 2017-12-19 12:20:33
---
>Vi anbefaler generelt at hvert enkelt bygg/anlegg (eller ressursgruppe) faktureres minimum hver måned. Det bør ikke gå for lang tid etter leieforholdet er avsluttet til at kunde mottar faktura.

De ulike kommunene har forskjellige utleiepriser og -regler. Aktivkommune er tilrettelagt for fakturering av utvalgte (eller alle) utleieforhold, avhengig av hva kommunen selv har bestemt skal være gratis utleie/utlån og hva som skal være fakturerbart. Aktivkommune er tilrettelagt for eksport av fakturagrunnlag til økonomisystemene Agresso og Visma. Det er mulig å tilrettelegge slik eksport også til andre økonomisystemer.

## Rutine for klargjøring av fakturagrunnlag
For å starte med klargjøring av fakturagrunnlag, velger du først kommandoen:

<strong>BOOKING => FAKTURAEKSPORTER => KLAR FOR FAKTURERING</strong>

Skjermbildet ser da slik ut: 
![skjermbilde fakturering](http://manual.aktiv-kommune.no/wp-content/uploads/2018/01/Skjermbildefaktura1.png)

Skriv inn de ressursgrupper (bygg/anlegg) som du ønsker å fakturere for, og velg dato (siste dato i aktuell måned, for eksempel 31.mars)

Klikk deretter på 
![vis alle](http://manual.aktiv-kommune.no/wp-content/uploads/2017/12/visalle.png) 

Klikk så på "Vis ikke eksporterte filer" slik at du får opp filer for bare den gjeldende perioden.

Det kommer da opp en liste. 
Listen kan sorteres for hver kolonne.
Trykk på <em>"Pris"</em> (kolonneoverskriften) slik at de med høyest pris kommer først/øverst på listen. 
Listen er teknisk sett klar til å eksporteres. Men før du sender listen til "fakturaeksport", er det nødvendig å sjekke om fakturagrunnlaget er korrekt. 

Kontrollisten vil trolig være litt ulik fra kommune til kommune, men vi kommer med noen kontrolltips i listen under:

>En vanlig sjekkliste for godkjenning av fakturagrunnlag er denne:
For hver rad i listen, sjekk dette:
1. Kontroller at kunde-id (organisasjonsnummer/fødselsnummer /ressursnummer (interne kunder)) er registrert riktig, det vil si at organisasjonsnummer og fødselsnummer er rett i forhold til søknad/leieforhold.
2. Dersom arrangementet/tildelingen har en kronesum, er denne i henhold til kommunens prisliste?
3. Dersom arrangementet/tildelingen <em>ikke </em> har en kronesum, er dette riktig i henhold til kommunens regelverk for (gratis) utlån/utleie?
4. Om pris må justeres, opp eller ned, skriv inn begrunnelse for <em>hvorfor </em> prisen endres (gjøres i Aktivkommune). Selve prisendringen må gjøres fra selve arrangementet/ tildelingen. Det loggføres i systemet hver gang prisen justeres; og historikken viser fra og til-pris, dato/tid for justeringen og hvilken saksbehandler som har registrert endringen.

Når nødvendig kontroll er gjennomført, kan selve fakturaeksporten startes:

Eksporten startes ved å klikke på «Eksport». 
De aktuelle byggnavn/anleggsnavn(ressursgrupper) som skal inngå i fakturaeksporten registreres i begge felt. 
Klikk så på «Eksport» en gang til.
 
Det lages da en fil som legger seg under «Klar for generering». 

Når du har godkjent og klargjort fakturagrunnlaget,  kan du gå videre i prosessen med å [generere og sende en fakturafil](http://manual.aktiv-kommune.no/?p=567)



## Rutine for Agresso-brukere (Bergen): 

Den som har ansvar for å fakturere har fra 1.- 9. hver måned til å utføre arbeidet. Kun én fil skal sendes til LRS (Lønns- og RegnskapsSenteret) innen den 10. hver måned. For å starte med klargjøringen, velg kommandoen:

<strong>BOOKING => FAKTURAEKSPORTER => KLAR FOR FAKTURERING</strong>

Skjermbildet ser da slik ut: 
![skjermbilde fakturering](http://manual.aktiv-kommune.no/wp-content/uploads/2018/01/Skjermbildefaktura1.png)

Her skriver du inn bygg/anlegg (for eksempel Meyermarken) og dato (siste dato i hver måned, for eksempel 31. mars), og klikker på 
![vis alle](http://manual.aktiv-kommune.no/wp-content/uploads/2017/12/visalle.png) 

Klikk så på "Vis ikke eksporterte filer" slik at du får opp filer for bare den gjeldende perioden.

Det kommer da opp en liste. Listen kan sorteres, trykk her på pris slik at de med høyest pris kommer først på på listen. Kontroller at kunde-id (organisasjonsnummer/fødselsnummer /ressursnummer (interne kunder)) er registrert i henhold til sjekklisten under [Hvordan behandle innkomne søknader](http://manual.aktiv-kommune.no/?p=298).

>*VIKTIG!* Før listen eksporteres må det lages en kopi av fakturagrunnlaget, gjerne ved å «ta et bilde» med Utklippsverktøyet.Dette er fordi listen forsvinner når filen er eksportert. 
Videre må det også utføres en manuell sjekk for å kontrollere at totalbeløpet til fakturagrunnlaget stemmer overens med totalsummen som er generert i Aktivkommune. 
Til orientering: En kunde som har leid en eller flere ressurser mer enn én gang i løpet av en måned vil kun motta én faktura. Dette vil være en samlefaktura som spesifiserer detaljene i leieforholdene. 

Listen er nå klar til å eksporteres. Dette gjøres ved å klikke på «Eksport». Det aktuelle husets navn registreres i begge felt. Klikk så på «Eksport» en gang til.
 
Det lages da en fil som legger seg under «Klar for generering». 

Når du har klargjort fakturagrunnlaget, kan du gå videre i prosessen med å [generere en fakturafil](http://manual.aktiv-kommune.no/?p=567)