---
ID: 958
post_title: >
  Hvordan kansellere/avbestille en
  booking?
author: Marie Aune
post_excerpt: ""
layout: post
permalink: http://manual.aktiv-kommune.no/?p=958
published: true
post_date: 2018-02-23 13:30:29
---
Av ulike grunner kan du som alt har fått tildelt brukstid på en ressurs, ha behov for å kansellere eller avbestille denne. For å unngå at du risikerer å bli fakturert for ubrukt tid (som er aktuelt hos noen kommuner), og ikke minst gjøre ressursen tilgjengelig for andre leietakere, så må du melde fra om at du ikke trenger å leie/låne ressursen likevel på aktuelt tidspunkt.

For å avbestille/kansellere en enkeltbooking gjør du følgende:

1. Finn fram en av e-postene du fikk når du mottok bekreftelse på at søknaden er mottatt. Du kan også bruke lenken som ligger i e-posten som bekrefter at bookingen er godkjent og at du har fått leie/låne ressursen. 
2. Når du klikker på lenken i e-posten, blir du sendt direkte til søknaden din. 
3. Legg til en kommentar om at du ønsker å kansellere/avbestille bookingen din. Husk å  trykke <strong>"Lagre" </strong>kommentaren. 
4. Saksbehandler vil motta kommentaren din og vil sørge for å slette bookingen i systemet. Dette gjøres ved å <em>avslå </em> søknaden din.
5. Når bookingen er kansellert/slettet, så vil du motta en e-post som forteller at bookingen din er avslått. 

Bookingen din er dermed slettet, og andre kan leie ressursen på det aktuelle tidspunktet.