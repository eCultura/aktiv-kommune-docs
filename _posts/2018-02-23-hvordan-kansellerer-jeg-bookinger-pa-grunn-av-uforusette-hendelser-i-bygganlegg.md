---
ID: 982
post_title: >
  Hvordan kansellerer jeg bookinger på
  grunn av uforutsette hendelser i
  bygg/anlegg?
author: Marie Aune
post_excerpt: ""
layout: post
permalink: http://manual.aktiv-kommune.no/?p=982
published: true
post_date: 2018-02-23 16:09:53
---
Vi kan oppleve at bygg/anlegg eller ressursgruppen som er leid/lånt ut ikke kan leies ut på grunn av at noe utforutsett har skjedd. Dette kan for eksempel være at det har kommet en vannlekasje, eller at ressursen har blitt ødelagt og ikke kan brukes. Uansett grunn må innbyggere eller lag/organisasjoner som har fått godkjent booking varsles om at de ikke lengre kan burke ressursen. 

Måten dette gjøres på er at man legger inn et arrangement på tidsrommet bygg/anlegg eller ressursen blir utilgjengelig. Arrangementet vil da overskrive andre arrangementer eller tildeliger som er gjort til innbygger eller lag og organisasjoner. På denne måten får de automatisk varsel (e-post) om at det er oppstått en situasjon som gjør at bookingen deres ikke lar seg gjennomføre.

For å opprette et slikt arrangement går du til

BOOKING => SØKNADER => ARRANGEMENTER 

Her klikker du på 
![ny](http://manual.aktiv-kommune.no/wp-content/uploads/2017/12/NY.png)

Du vil så bli tatt til et nytt skjermbilde for arrangementer og må fylle ut skjemaet: 

### Fyll ut informasjon om arrangementet.
**Hvorfor** Informasjon om aktiviteten/arrangementet. Velg fra nedtrekksmenyen. Informasjon om arrangementet er det som vil vises i kalenderen, og du legger derfor her inn den innformasjonen du ønsker skal vises i kalendere. For eksempel: Stengt grunnet reparasjoner. 
**Hvor** Velg bygg/anlegg for aktiviteten/arrangementet og tilhørende ressurser som skal stenges eller ikke være tilgjengelig. 
**Når?** Velg dato og klokkeslett for perioden hvor ressursen skal være stengt eller utilgjengelig. Du kan legge til flere datoer ved å klikke på *Legg til dato* .
**Hvem** Selv om ikke dette er et arrangement for deltakere må man velge en målgruppe og antall deltakere for å kunne sende inn søknaden. 
**Pris** Sett til 0. 
**Purring brukerstatistikk** Velg *ikke send purring* fra nedtrekksmenyen.
**Hent all kontakt/faktura informasjon fra organisasjon** La stå tom.
**Kontaktinformasjon** Selv om dette er ikke en bestilling på den vanlige måte så må man oppgi en kontaktperson for arrangementet.
**Fakturainformasjon** La stå uendret. 

Når søknaden er ferdig utfylt sender du den ved å klikke på 
![lagre](http://manual.aktiv-kommune.no/wp-content/uploads/2018/01/sendfrontend.png) 


Når arrangementet er lagret er det viktig at du husker å gå inn å godkjenne arrangement, ellers vil det ikke overskrive eksisterende arrangementer og tildelinger. 
Lurer du på hvordan du gjør dette kan du følge manualen for [Hvordan behandle innkomne søknader?](https://manual.aktiv-kommune.no/?p=298)