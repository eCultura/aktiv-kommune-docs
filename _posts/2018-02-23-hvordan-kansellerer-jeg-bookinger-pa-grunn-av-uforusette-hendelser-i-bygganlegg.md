---
ID: 982
post_title: >
  Hvordan kansellere/avlyse bookinger på
  grunn av uforutsette hendelser i
  bygg/anlegg?
author: Marie Aune
post_excerpt: ""
layout: post
permalink: http://manual.aktiv-kommune.no/?p=982
published: true
post_date: 2018-02-23 16:09:53
---
Noen ganger kan vi oppleve at bygg/anlegg (ressursgruppen) som er leid ut ikke kan leies ut på grunn av at noe utforutsett har skjedd. Dette kan for eksempel være at det har kommet en vannlekasje, eller at ressursen har blitt ødelagt og ikke kan brukes. Uansett grunn må innbyggere eller lag/organisasjoner som har fått godkjent booking varsles om at de ikke lengre kan bruke ressursen. 

Måten dette gjøres på er at man legger inn et arrangement på tidsrommet bygg/anlegg eller ressursgruppen blir utilgjengelig. Arrangementet vil da overskrive andre tildeliger som er gjort til innbygger eller lag og organisasjoner. På denne måten får de automatisk varsel (e-post) om at det er oppstått en situasjon som gjør at bookingen deres ikke lar seg gjennomføre. Dette er derimot ikke mulig å gjøre før man har fjernet eventuelle arrangementer som skal foregå i samme periode. Dette er fordi arrangementer ikke kan overskrives. Du må derfor starte med å gå inn å avslå arrangementer som er i tidsrommet bygg/anlegg er utilgjengelig. 
Dette gjør du ved å gå til 
**BOOKING => SØKNADER => ARRANGEMENTER**

Her sorterer du i filteret slik at du får rett bygg under bygg/anlegg. Du vil da se alle godkjente arrangement tilhørende dette bygget. Finn de arrangementene som ligger i tidsrommet hvor bygget skal stenges. Klikk på et av arrangementene. Du vil da bli tatt til et nytt skjermbilde som viser deg informasjon om det aktuelle arrangementet. På bunnen av denne siden er det en knapp som heter *Tilbake*. Når du klikker på denne blir du tatt til søknaden. Her kan du i bunnen av siden avslå søknaden hvis du allerede er saksbehandler, hvis ikke må du først bli saksbehandler for deretter å avså søknaden. 

Fortsett med dette til du har avslått alle arrangementene som ligger i tidsrommet hvor bygg/anlegg er utilgjengelig. Når dette er gjort, går du til steg nummer to som er å opprette et nytt arrangement for å overskrive alle tildelinger slik at de også får beskjed. 

For å opprette et slikt arrangement går du til
**BOOKING => SØKNADER**

Her klikker du på 
![ny](http://manual.aktiv-kommune.no/wp-content/uploads/2017/12/NY.png)

Du vil så bli tatt til et nytt skjermbilde for søknader og må fylle ut skjemaet: 

### Fyll ut informasjon for søknad.

Del i søknad| Hva skal gjøres? /Forklaring
-------------|-------------------------------
**1. Hvorfor** |Informasjon om aktiviteten/arrangementet. Velg fra nedtrekksmenyen. Informasjon om arrangementet er det som vil vises i kalenderen, og du legger derfor her inn den innformasjonen du ønsker skal vises i kalendere. For eksempel: Stengt grunnet reparasjoner. 
**2. Hvor mange?** |Du må gi et estimat av antall deltakere for å kunne sende søknaden.
**3. Hvor** |Velg bygg/anlegg for aktiviteten/arrangementet og tilhørende ressurser som skal stenges eller ikke være tilgjengelig. 
**4. Når?** |Velg dato og klokkeslett for perioden hvor ressursen skal være stengt eller utilgjengelig. Du kan legge til flere datoer ved å klikke på *Legg til dato* .
**5. Hvem** |Selv om ikke dette er et arrangement for deltakere må man velge en målgruppe for å kunne sende inn søknaden. 
**6. Kontaktinformasjon** |Selv om dette er ikke en bestilling på den vanlige måten, så må man oppgi en kontaktperson for arrangementet.
**7. Ansvarlig søker/fakturainformasjon** |Du må oppgi en person som skal stå ansvarlig for søknaden, oppgi gjerne deg selv. 
**8. Juridiske betingelser** |Godkjenn de juridiske betingelsene.

Når søknaden er ferdig utfylt sender du den ved å klikke på 
![Send](http://manual.aktiv-kommune.no/wp-content/uploads/2018/01/sendfrontend.png) 


Når søknaden er sendt er det viktig at du husker å gå inn å godkjenne søknaden og gi det tildeling som et arrangement, ellers vil det ikke overskrive eksisterende arrangementer og tildelinger. 
Lurer du på hvordan du gjør dette kan du følge manualen for [Hvordan behandle innkomne søknader?](https://manual.aktiv-kommune.no/?p=298)