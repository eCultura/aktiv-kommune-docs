---
ID: 1659
post_title: >
  Noen viktige innstillinger for en
  ressursgruppe (bygg/anlegg)
author: Ragnar Buset
post_excerpt: ""
layout: post
permalink: >
  http://manual.aktiv-kommune.no/arkiv/1659
published: true
post_date: 2018-08-28 09:40:57
---
Etter at en ressursgruppe (et konkret bygg/anlegg) er opprettet, så må superbruker/saksbehandler ta stilling til hvilke tjenester som skal gjelde (være aktive) for utleieobjektene i den aktuelle ressursgruppen.

Følgende tjenester og visninger må avklares internt i kommunen:

1. <em><strong>Skal det være mulig å sende søknad på denne ressursgruppen?</strong></em> Det kan i enkelte sesonger være uaktuelt å leie ut lokalet/anlegget (f.eks. på grunn av ombygging). For å vise at lokalet er "stengt" eller fullbooket osv, så kan det være aktuelt å skru av muligheten for å sende søknader på aktuelt utleieobjekt.

2. <em><strong>Skal kalenderen være synlig i frontend?</strong></em> Det er mulig å ta bort kalendervisning i frontend. I skrivende stund har vi ingen gode eksempler for hvorfor kalender ikke skal være synlig, men muligheten ligger klar ved behov.

3. <em><strong>Skal det være mulig å sende melding til byggforvalter fra frontend?</strong></em> Fra siden som omtaler ressursgruppen (bygget/anlegget) er det mulig for publikum å sende en melding til saksbehandler for bygg/anlegg. Det viser seg at meldinger som blir sendt i flere tilfeller ikke er til rett person, eller kommunen har kanskje ikke gode nok rutiner på å lese og svare på disse meldingene.

4. <em><strong>Skal det være mulig å vise ekstra kalender for publikumbading?</strong></em> For svømmehaller kan det av og til være aktuelt å vise tider for publikumbading i en egen kalender.

> Selv om det er mulig å ha ulike innstillinger for de enkelte ressursgruppene, så anbefaler vi at alle ressursgrupper i utgangspunktet har de samme innstillinger


For å gjøre disse endringene, og sette rette innstillinger gjør du følgende i backend av systemet:

Velg kommandoen

<strong>BOOKING- >BYGG/ANLEGG</strong>

Velg den konkrete ressursgruppen (bygg/anlegg) som du vil endre på (Under kolonnen Bygg/anlegg: Trykk på navnet på ressursgruppen (blå lenke))

En ny side (som har faneoverskriften "Vis bygning")dukker opp.  
Skroll helt ned på denne siden.

Trykk på knappen "Endre"
<img src="http://manual.aktiv-kommune.no/wp-content/uploads/2018/08/Skjermbilde-av-Endre-knapp-blåfarga.png" alt="" width="60" height="29" class="alignnone size-full wp-image-1664" />

Følgende side dukker opp:

<img src="http://manual.aktiv-kommune.no/wp-content/uploads/2018/08/Endre-bygg-anlegg-innstillinger-del-3-1-131x300.png" alt="" width="131" height="300" class="alignnone size-medium wp-image-1673" />

Gjør de endringer du mener skal gjelde for dette bygget/anlegget.

Anbefalte innstillinger på de fire områdene nevnt over er disse:

<img src="http://manual.aktiv-kommune.no/wp-content/uploads/2018/08/Endre-bygg-anlegg-innstillinger-del-2.png" alt="" width="230" height="251" class="alignnone size-full wp-image-1668" />

Men det er fullt mulig å ha andre valg her!

>NB! Om din kommune velger å ta i bruk muligheten for å sende meldinger, så må dere lage en rutine  på lese og svare på meldingene. Meldingene finner saksbehandler ved å velge kommandoen: BOOKING -> MELDINGER, og velg deretter de filter du vil søke på (Status, type, bygg, alle/dine)

Husk å trykke "LAGRE" til slutt.
<img src="http://manual.aktiv-kommune.no/wp-content/uploads/2017/12/lagre.png" alt="" width="74" height="41" class="alignnone size-full wp-image-460" />